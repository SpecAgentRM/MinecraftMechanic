UMOWA LICENCYJNA UŻYTKOWNIKA KOŃCOWEGO DLA PROGRAMU MINECRAFT MECHANIC Z DNIA 16 STYCZNIA 2023 ROKU

UWAGA: JEŻELI POBIERASZ, PRZECHOWUJESZ, INSTALUJESZ I URUCHAMIASZ PROGRAM MINECRAFT MECHANIC W CELU SKORZYSTANIA Z JEGO FUNKCJONALNOŚCI MUSISZ WYRAZIĆ ZGODĘ NA NINIEJSZE WARUNKI UMOWY LICENCYJNEJ UŻYTKOWNIKA KOŃCOWEGO ORAZ WARUNKI UMÓW LICENCYJNYCH UŻYTKOWNIKA KOŃCOWEGO FIRMY MICROSOFT BĘDĄCEJ PRODUCENTEM PRODUKTU, KTÓREGO NINIEJSZE OPROGRAMOWANIE DOTYCZY.

WAŻNE: Warunki Umowy Licencyjnej Użytkownika Końcowego dla Minecraft Education znajdziesz pod adresem: https://education.minecraft.net/content/minecraft-edu/language-masters/en-us/eula.html

Niniejsza Umowa Licencyjna Użytkownika Końcowego pozwala na nieodpłatne i nieograniczone w żadnym zakresie uruchamianie programu Minecraft Mechanic (dalej zwanego "Oprogramowaniem") przeznaczonego do automatycznego rozwiązywania problemów z produktem Minecraft Education Edition firmy Microsoft przez osobę fizyczną i/lub prawną uruchamiającą Oprogramowanie objęte niniejszą licencją (zwaną dalej "Licencjobiorcą" lub "Użytkownikiem). Podmiotem udzielającym licencji Licencjobiorcy (zwanym dalej "Licencjodawcą" i/lub "Producentem") jest Rafał Maciejewski udostępniający Oprogramowanie w serwisie GitHub pod adresem: https://github.com/SpecAgentRM/MinecraftMechanic/. Oprogramowanie w celu zapewnienia oferowanej funkcjonalności może wprowadzać zmiany na komputerze Użytkownika z zastrzeżeniem możliwości wystąpienia niepowodzenia. W przypadku nieprawidłowego korzystania z Oprogramowania mogą wystąpić nieoczekiwane efekty dzialania lub nieprawidłowości za które Licencjobiorca nie bierze i nie ponosi odpowiedzialności. Oprogramowanie może również zawierać błędy zwłaszcza w wersjach zapoznawczych, które mogą wpływać negatywnie na prawidłowe działanie programu. Użytkownik akceptując niniejsze warunki oświadcza, że jest świadomy ryzyka korzystania z Oprogramowania. Producent ma prawo do udzielania pomocy technicznej, prowadzenia dokumentacji i udostępniania aktualizacji i/lub poprawek jak i Oprogramowania oraz zmiany postanowień niniejszej Umowy Licencyjnej Użytkownika Końcowego dla niniejszego Oprogramowania zastrzegając sobie przy tym prawo do zaprzestania tych czynności lub zmiany ich zakresu w dowolnym momencie bez konieczności informowania o tym Licencjobiorcy. Producent zastrzega sobie prawo do wyłącznego rozwijania niniejszego Oprogramowania pomimo udostępnienia jego projektu w serwisie GitHub.

Licencjobiorca ma prawo do przeglądania projektu i wspierania jego rozwoju poprzez zgłaszanie uwag, pomysłów i/lub zmian w serwisie GitHub nie mając prawa do rozpowszechniania zmodyfikowanych wersji niniejszego Oprogramowania o ile producent nie wyraził na to zgody udzielając przy tym odpowiedniej licencji o odpowiednich prawach. Oprogramowanie jak i projekt zawierają elementy chronione zewnętrznymi umowami licencyjnymi o czym mowa na początku niniejszej Umowy Licencyjnej Użytkownika Końcowego. Niektóre aspekty działania, korzystania, wspierania i rozwijania są regulowane przez dokumentację niniejszego Oprogramowania, którą można znaleźć w ramach projektu opublikowanego w serwisie GitHub.
